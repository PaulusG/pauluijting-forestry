---
title: "De verschillen tussen Noorse en Nederlandse websites"
date: 2021-02-18T10:07:21+06:00
# post image
image: "images/blog/post-7.jpg"
# author
author: "Paul Uijting"
# post type (regular/featured)
type: "regular"
# meta description
description: "De verschillende inhoud tussen Nederlandse en Noorse websites."
# post draft
draft: false
---


Natuurlijk zijn er veel overeenkomsten, technisch zijn die sites ongeveer hetzelfde.
Een Noorse website verschilt van Nederlandse sites omdat de nationale gewoontes van de gebruikers anders zijn.

## Overeenkomsten
 
De zoekmachines in Noorwegen zijn niet veel anders dan de zoekmachines in Nederland. 
Ze hebben een voorkeur voor lichte, gebruiksvriendelijke en overzichtelijke websites met goede informatieve inhoud.
Daarom zijn de websites technisch niet zo veel anders, ze zijn gericht op dezelfde zoekmachines en op bezoekers. 
Die bezoekers in Noorwegen hebben andere gewoonte's, daar zit het verschil.

Voor kleinere bedrijven is een facet van de website het belangrijkste, de 'content' of inhoud. 
Als de inhoud is bijgewerkt en de informatie geeft die de bezoeker wenst, dan is dat voor veel kleinere bedrijven voldoende.

  
## Verschillen

Hieronder staat een lijst met verschillen. Noorwegen is een groot land met variatie tussen alle regio's. 
Deze lijst is opgesteld met Tr√∏ndelag in gedachten, gebaseerd op ervaringen in Midden Noorwegen.

### Seizoenen

De seizoenen. Een website hoort de seizoenen te tonen. Foto's van het prachtige Noorse landschap in de winter zijn van weinig belang voor de toerist in de zomer. Een website in Nederland kan foto's van het bedrijf of instelling het hele jaar gebruiken. Noorwegen heeft twee gezichten, de winter met sneeuw en de zomer.
Net als de auto's in Noorwegen zomer- en winterbanden hebben, zo hoort  een eigenaar van een klein bedrijf de 'feel' en 'look' van zijn website aan de seizoenen aan te passen.

Voor veel bedrijven in het toerisme is het ook belangrijk dat relevante informatie wordt bijgewerkt: openingstijden, eventueel aangepast zomertarief, informatie over 'bomvegen' (lokale tolwegen) en nog veel meer.

### Sociale Media

Sinds de massale opkomst van sociale media wonen wij in Noorwegen. Dus een vergelijking met Nederland is vrij moeilijk te maken.

In Noorwegen is het gebruik van sociale media explosief gegroeid.
De belangrijkste media in Noorwegen is 'Facebook'. Het gebruik van Facebook onder jongeren is niet zo indrukwekkend.
Echter voor veel van mijn klanten is Facebook het belangrijkste kanaal om direct met hun klanten te communiceren.
Publicatie op de website en andere kanalen is ondergeschikt aan een 'innlegg' op Face.

De link naar Facebook krijgt daarom een prominente plaats op de site.



### Mobiel/Telefoon

Een belangrijk verschil, zeker hier op het platteland van Noorwegen is het gebruik van de mobiel.

Ken je iemand die bij het bedrijf werkt? Wil je iets weten over het plaatselijke hotel en heb je het nummer van de direkteur?
Dan bel je het nummer dat je op je mobiel hebt. Zelfs de direkteur of de eigenaar van het bedrijf zal alle tijd nemen om je vraag te beantwoorden.
Een 'mailtje' sturen is geen garantie op een antwoord. Mail kan een paar dagen blijven liggen of wordt soms helemaal niet beantwoordt.

Grotere bedrijven en bedrijven in de buurt van de steden hebben vaak een info-nummer.

Vandaar dat het telefoonnummer een meer prominente plaats op websites heeft dan in Nederland.

### Over ons

Een ander voorbeeld is de 'over ons' pagina. 

Vraag een lokale loodgieter of electricien niet naar zijn slogan of visie. Een 'statement' over wat het bedrijf doet?
Hij/zij zal je antwoorden dat iedereen dat allang weet, hij of zij is loodgieter of electricien. 

Volgens velen geldt in Noorwegen nog steeds de 'janteloven'. Deze 'wet' zegt dat iedereen evenveel waard is. 
De Nederlandse variant: 'je hoofd boven het maaiveld uitsteken'.

Een van de verwijten die je kunt krijgen is dat je 'selvskryt', jezelf ophemelt, of nog erger dat je 'arrogant' bent.
Als dat gerucht over een bedrijf of eigenaar rond gaat, kost dat veel klanten en goodwill.

Deze Noorse nuchterheid vindt je terug in de websites, een sobere beschrijving van het bedrijf en personeel.
Vandaar dat de 'over ons' pagina niet veel meer bevatten dan het jaar waarin het bedrijf gevestigd is.

### Traditie

Een website die al jaren draait en waar de eigenaar bijna geen commentaar op krijgt kan gezien worden als een succesvolle website.
Als die site om een bepaalde reden vernieuwd moet worden, dan kiest de eigenaar graag behoudend. 

In Nederland zijn woorden als 'innovatie', 'vernieuwing', 'reorganisatie', vrij populair. In Noorwegen staat 'traditie' nog vrij sterk.
Eigenlijk zou er een soort van tussenbalans tussen die twee moeten zijn, al is dat een prive mening.

