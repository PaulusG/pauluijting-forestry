---
title: "Pagebuilders voor Wordpress"
date: 2020-09-18T10:07:21+06:00
# post image
image: "images/blog/post-4.jpg"
# author
author: "Paul Uijting"
# post type (regular/featured)
type: "regular"
# meta description
description: "Een persoonlijke evaluatie van de gebruikersvriendleijkheid vna pagebuilders."
# post draft
draft: false
---


Een WordPress website bouwen kan op veel verschillende manieren. Onze klanten hebben verschillende platformen in gebruik. Van kant en klare webwinkels tot specifiek aangepaste professionele websites.

Dit overzicht is gebaseerd op de ervaringen van het media-bureau waar ik de afgelopen jaren voor werkte.

### Divi
Divi kan alles en is voorbereid op alles, van compleet verzorgde pagina's met design, tot verrassende elementen die makkelijk ingepast kunnen worden.

Heel veel functionaliteit, zoals schema's, prijslijsten, formulieren, titels, buttons, call to actions, foto gallerijen en nog veel meer. Bijna alles wat een gemiddelde website nodig heeft.

Divi is een visuele (frontend) pagebuilder, vrij gebruikersvriendelijk en een beginner kan met Divi snel mooie websites maken.

Divi heeft veel kant en klare templates, met een modern design die de inhoud voor volledige websites bevatten. Of je kunt zelf elementen kiezen die bij elkaar passen om een 'eigen' website te maken.

Divi is redelijk duur. Je kunt een licentie voor een jaar of een 'lifetime' licentie kiezen.

Het nadeel van Divi, is de zwaarte van de code. Om alle functionaliteit te kunnen handteren, wordt de code automatisch aan de site toegevoegd. Divi websites zijn over het algemeen vrij traag.

Een ander nadeel is het gebruik van shortcode. Als je eenmaal voor Divi kiest, dan zit je vast aan hun aanbod van modules. De standaard plugins die we op veel sites gebruiken, zijn moeilijk te combineren met Divi.

Wij hebben een paar sites die op Divi draaien, makkelijk maar voor ons zijn deze sites niet snel genoeg.

### Elementor
De meeste klanten komen met Elementor.

Elementor komt in twee varianten. Gratis en Pro. De gratis variant heeft alleen basis functies, kolommen, tekst, afbeeldingen, enz. De Pro versie heeft veel mer functies.

Elementor is ook een visuele (frontend) pagebuilder. Ongeveer net zo makkelijk als Divi.

Elementor is meer gemaakt om als echte 'pagebuilder'. Je maakt zelf de elementen op elke pagina, gelukkig zijn er veel voorbeelden en modules beschikbaar. De Pro versie heeft een paar Pro templates en een theme builder.

Elementor is iets goedkoper dan Divi, licenties zijn alleen op jaarbasis te kopen.

Het nadeel van Elementor is vergelijkbaar met Divi, traag. Wij hebben een vrij grote lokaal en alleen digitaal nieuws website. Die site is te traag door Elementor. Voor kleinere sites of voor een simpele website is Elementor ideaal voor beginners.

### WP Bakery (Visual Composer)
Alle klanten die een template op Themeforest hebben gekocht, krijgen een abonnement op WPBakery. Ook wij gebruikten in het begin veel templates van Themeforest (we hebben geen designer in dienst) en templates kunnen eenvoudig aan klanten getoond worden.

WP Bakery is een backend editor. Alle veranderingen aan de site moeten eerst opgeslagen worden, dan moet de site geopend worden om het resultaat te zien.

Het voordeel van een template met WPBakery is dat je alleen aanpassingen aan de site hoeft te doen. Tekst schrijven, foto's vervangen en al snel ben je klaar.

Het nadeel is dat je vast zit aan de opzet en het uiterlijk van het template. Grotere veranderingen hebben niet zo veel nut. En nieuwe functionaliteit is meestal moeilijk in te passen.

Een nog groter nadeel is WPBakery. Soms verwarrend in gebruik en doordat het een backend editor is, klik je veel op en neer tussen de achterkant en de voorkant van de site. Daarnaast hebben we vaak 'bugs' fouten in WPBakery ontdekt. Sommige sites hebben we de site vereenvoudigd, gewoon omdat het ons niet lukte in WPBakery.

WPBakery gebruiken we zo weinig mogelijk.

### Beaver Builder
Beaver builder is een pagebuilder plugin die we verrassend genoeg nooit gebruikt hebben. In Noorwegen kan ik ook niemand noemen die dit wel gebruikt.

Eerlijk gezegd weet ik niet waarom.

### Oxygen
De laatste jaren maken we alleen websites met Oxygen. Oxygen wordt steeds populairder, bij het grote publiek is het neit zo bekend.

Oxygen is niet voor de beginner. Kennis van zowel CSS als HTML is niet echt noodzakelijk, wel aan te bevelen.

Je maakt al je templates zelf, evenals alle modules die je wilt gebruiken. Of je gebruikt Oxygen direct als een pagebuilder.

Oxygen is zeer flexibel en werkt heel goed samen met ACF, zodat wij eenvoudige invulschema's voor de klant maken. Die schema's worden door Oxygen vorm gegeven. Ideaal.

Oxygen is niet duur en heeft een 'lifetime' licentie.

### Gutenberg
Gutenberg is de ingebouwde content editor van WordPress. Gutenberg is de toekomst van alle editors.

Gutenberg wordt steeds verbeterd, aangepast en uitgebreid. Het aantal plugins die gebaseerd zijn op Gutenberg is snel gegroeid.

Met de focus op snelheid van sites, zoals o.a.Google wenst, is Gutenberg het beste alternatief. 



