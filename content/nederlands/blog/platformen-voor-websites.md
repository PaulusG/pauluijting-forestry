---
title: "Platformen voor websites"
date: 2020-04-18T10:07:21+06:00
# post image
image: "images/blog/post-5.jpg"
# author
author: "Paul Uijting"
# post type (regular/featured)
type: "regular"
# meta description
description: "Welke platformen zijn het meest geschikt voor beginnende bedrijven?"
# post draft
draft: false
---

Een website bouwen begint met de keuze van een platform. Onze klanten hebben verschillende platformen in gebruik. Van kant en klare webwinkels tot specifiek aangepaste professionele websites.

<!--more-->

Dit overzicht is gebaseerd op de ervaringen van het media-bureau waar ik de afgelopen jaren voor werkte.

### Hard coded website
Een handgeschreven html website is het mooiste dat er is (voor een ontwikkelaar dan). 'Code is poesi' schrijft iemand ergens. Een javascript serverside gegenereerde website is ook mooi, een server draait dan razendsnel een website in elkaar.

Het voordeel, een snelle website die precies doet wat je van hem vraagt, geen lading van overbodige functies en code.

Het nadeel, de kosten, voor beide systemen heb je ervaren programmeurs nodig, die vele dagen aan de website werken.

De oplossing voor veel kleine bedrijven met een beperkt budget zijn de CMS platformen.

### Hugo
Hugo is een 'Static Site Generator', gebouwd met de programmeertaal Go. 
De kracht van Hugo is dat het de sneltste van het hele stel is. Hugo kan grote hoeveelheden pagina's in enkele seconden genereren.
Deze site is gemaakt met Hugo.

Het nadeel is dat een programmeur de website moet maken, voor een startende ondernemer is dit niet weggelegd. En veranderingen aan de site is ook werk voor de samensteller van de site, wat enige kennis van code vereist.

### Joomla
We hebben een paar klanten die een website uit het begin van de milennium hadden. Een paar sites draaien nog op Joomla, de meeste zijn overgestapt op WordPress.

Joomla is een droom voor vele ontwikkelaars, vanwege de uitgebreide manier om instellingen te definieren. Dat is ook meteen het zwakke van Joomla. Ik heb het concept van Joomla nooit aan een van onze klanten kunnen uitleggen.

 > "Joomla is geweldig, alleen niet voor onze klanten."

Voor die klanten leggen wij veel inhoud op de Joomla sites in: foto's, tekst, veranderende prijzen, enz.
De zelfredzaamheid van klanten op Joomla is te laag.

### Squarespace
Squarespace is een van de betere opties. Squarespace wordt door de kleinste bedrijven gebruikt. Een paar klanten draaien al jaren naar tevredenheid op squarespace.

Vooral bedrijven met een werknemer die interesse heeft in websites hebben veel aan Squarespace. Die werknemer kan het dagelijkse beheer van de website makkelijk aan. Wij zijn de steunpilaar van die werknemer, geven anwijzingen en doen soms wat voorbereidend werk.

Squarespace heeft ook e-commerce (webwinkel). Wij hebben geen ervaring met het gebruik hiervan.

Het nadeel aan Squarespace is de prijs, het 'business' abonnement is het minimum niveau voor een behoorlijke website. Prijs ca. kr 2250,- per jaar.
(Hosting, domain naam en pagebuilder inbegrepen).

### Weebly
Er zijn een flink aantal Weebly sites in Midden/Oost-Noorwegen. Bijna alle klanten hebben die site zelf opgezet.

Wij hebben die sites verbeterd, aangepast zodat ze op mobiele telefoons beter woden weergegeven, extra functionaliteit toegevoegd en veel SEO gedaan. De SEO instellingen zijn niet geautomatiseerd, elke pagina heeft zijn eigen blok voor de zoekmachines.

We waren het meest verrast over de extra kosten voor noodzakelijke functionaliteit. Sommige klanten wilden een uitbreiding van de functies op hun site: meertalig, bestelfomulieren, daarvoor heb je extra programmatuur nodig. Die zogenaamde 'apps' zijn niet goedkoop.

Weebly hebben we gebruikt voor informatie websites en landingspagina's. Over de e-commerce kan ik niets vertellen.

Een Weebly pro abonnement is het absolute minimum: prijs ca. kr. 1500,-

### Wix
Wix adverteert dat het gratis websites levert. Dat is niet waar.

Wij hebben niets positiefs over Wix te vertellen. De support bestaat niet, de website is zwaar en log en de SEO instellingen zijn niet aanwezig. (Wix heeft in 2021 een flinke omslag gemaakt, de sites zijn nu 'lichter' en meer toegepst op de individuele gebruiker.)
Alhoewel Wix de laatste tijd beter is geworden met SEO en de code, is dit niet genoeg voor mij.

 > "Simpel: Ik doe geen Wix meer."

Als klanten een Wix site hebben, dan zijn er twee opties: switchen naar een ander platform, of een andere ontwikkelaar zoeken.

De duurste variant van hun abonnementen: prijs ca. kr. 3000,- per jaar, is het enige alternatief dat voldoende mogelijkheden biedt.
(Hosting, domain naam + pagebuilder inbegrepen)

### Webshops
Veel winkels bij ons in de buurt kiezen voor kant en klare oplossingen. 24nettbutikk of MyStore zijn populair. De prijzen zijn fors: kr. 1150 - 1350 per maand. Deze sites leveren wel een complete website, inclusief bijna alles wat je nodig hebt, advertenties, voorraad-beheer, administratie, betalingsportaal en verzendings-alternatieven.

 > "Je moet een redelijke omzet hebben om dit te kunnen betalen."

In onze omgeving is het een paar winkel gelukt met deze webshops. Ze waren vaak heel actief op sociale media, waar ze een grote schare volgers over het hele land hadden.

### WordPress
Wij zijn bevooroordeeld, wij doen veel met WordPress.

Van hele simpele sites voor de lokale loodgieter, tot complexe webwinkels met betalingsportalen.

Het grootste voordeel van WordPress is de flexibiliteit. Een simpele site kan omgebouwd worden tot een webshop, design veranderen zonder dat functionaliteit verdwijnt, functies toevoegen in een korte tijd.

Daarnaast is WordPress in te richten voor nieuwbeginners en gevorderden.

 > "Wordpress is als een kerstboom, je kunt het elk jaar er anders uit laten zien."

Nadeel, je hebt eigenlijk een ontwikkelaar nodig die je wegwijs maakt in het WordPress landschap, plugins, templates, hosting, woocommerce, hooks en filters.

De kosten van WordPress varieren. De hosting kost ergens tussen de kr. 400 en kr. 3000,- per jaar. De prijs wordt bepaald door snelheid van de server, de opslagcapaciteit en andere technische specificaties.

De tweede kostenpost is de programmatuur, de plugins en eventueel 'pagebuilder'. Ook deze kosten varieren, voor een gemiddelde site ongeveer kr. 1000 per jaar.

Tenslotte komen de ontwerp-/ontwikkel-kosten.

Totaal voor WordPress, een eenvoudige site circa kr. 1500,- per jaar.

### Andere platformen
Er zijn nog veel meer systemen, Drupal, Typo3 en zelfs sommige webdesign bureau's hebben zelf hun eigen ontwikkelt CMS. Inclusief trainingen en opleidingen. Die platformen komen wij, hier in Noorwegen, niet zo vaak tegen.

## Conclusie
De keuze van voor een bepaald platform hangt af van vele factoren: budget, gebruiksgemak, uitgebreide wensen als booking of betalingen, soort bedrijf en de toekomstplannen.

Alle platformen vragen een inzet van de website bouwer. Zelf een website maken is een kwestie van tijd gebruiken. Hoeveel tijd je er aan wilt besteden hangt van de bouwer af.

Deze artikelen worden geschreven op basis van eigen ervaringen. We (het media-bureau waar ik voor werk) hebben het meeste gewerkt met met midden- en kleinbedrijven op het platteland van Noorwegen. De uitspraken komen volledig voor mijn rekening. 

*NB: Alle prijzen zijn gebaseerd op het jaar 2020.*