---
title: "Het nadeel van Wordpress"
date: 2021-11-12T10:07:21+06:00
# post image
image: "images/blog/post-8.jpg"
# author
author: "Paul Uijting"
# post type (regular/featured)
type: "regular"
# meta description
description: "Het nadeel van Wordpress"
# post draft
draft: false
---

Vanwege het laagdrempelige karakter maken veel webdesigners gebruik van Wordpress bij de ontwikkeling van hun website. De voornaamste reden hiervoor is dat de software zeer voordelig is en dat je nauwelijks hoeft te kunnen programmeren om een Wordpress website te ontwikkelen. Je download een template naar keuze en past vervolgens kleuren, logo, afbeeldingen en teksten aan. En klaar is je website!



## De nadelen

Het marktaandeel van Wordpress websites is enorm. Dit gegeven gecombineerd met het gratis open source principe (de code ligt open en bloot op tafel) maakt dit pakket erg interessant voor hackers. Deze hackers kunnen eenvoudig zoeken naar veiligheidslekken om zo malware en reclame op je website te plaatsen. De vele plugins, waar WordPress zo bekend om staat, maken dit risico alleen maar groter.

### Functionaliteit

Er is een risico om plugins te installeren die niet veilig zijn: iedereen kan immers plugins aan het systeem toevoegen. Het is daarom belangrijk om altijd te controleren wie de maker is van een plugin alvorens je hem installeert. Ook kan het systeem lijden onder teveel plugins of plugins die niet compatibel zijn met elkaar. Juist de flexibiliteit die zo handig is, zorgt dan ook voor instabiliteit. 
Een bekend gevolg is dat de laadtijd van de website trager wordt en er al snel na de livegang van de website veel onderhoud nodig is.

### Onderhoud

Vaak worden belangrijke updates vergeten en/of te laat uitgevoerd met het gevolg dat je website niet meer naar behoren werkt. Op deze manier kan een Wordpress website al snel beveiligingslekken bevatten.

## Alternatief

Wordpress website ontwikkeling zien we als een prima eerste stap online. Wanneer snelheid, veiligheid, kwaliteit en Google vindbaarheid een rol gaan spelen adviseren we te gaan voor maatwerk website ontwikkeling. Hugo is een prima alternatief, dit is een statische website generator. 