---
title: "Een website in Noorwegen"
date: 2021-11-18T10:07:21+06:00
# post image
image: "images/blog/post-8.jpg"
# author
author: "Paul UIijting"
# post type (regular/featured)
type: "regular"
# meta description
description: "Een beschrijving van"
# post draft
draft: true
---


## Een website in Noorwegen

Een ideale website in Noorwegen heeft veel overeenkomsten met een website in Nederland of welke andere plaats ter wereld. 

De zoekmachines in Noorwegen zijn niet veel anders dan de zoekmachines in Nederland. Ze hebben een voorkeur voor lichte, gebruiksvriendelijke en overzichtelijke websitesmet goede informatieve inhoud. 

## Verschillen


Het grootste verschil zijn de gebruikers van de site en hun gewoontes. De verschillen tussen de gebruikers uit de verschillende landen bespreken we op een andere pagina: Verschil tussen Noorse en Nederlandse websites. 

Een belangrijk verschil, zeker hier op het platteland van Noorwegen is bij voorbeeld het gebruik van de mobiel. Ken je iemand die bij het bedrijf werkt? Wil je iets weten over het plaatselijke hotel en heb je het nummer van de direkteur? Dan bel je het nummer dat je hebt. Vandaar dat het telefoonnummer een meer prominente plaats op websites heeft dan in Nederland.

Een ander voorbeeld is de 'over ons' pagina. Vraag een lokale loodgieter of electricien niet naar zijn slogan of visie. Een 'statement' over wat het bedrijf doet? Dat weet iedereen toch allang.. hij of zij is loodgieter of doet electra.  De 'over ons' pagina bevat meestal niet veel meer dan het jaar waarin het bedrijf gevestigd is.










Domeinnaam en hosting

Voor het registreren van een Noors domein met .no als uitgang heb je een 'organisasjonsnummer' nodig. 

Elk bedrijf dat geregistreerd is in Brønnøysund kan een domeinnaam kopen, daarnaast wordt vaak een adres in Noorwegen gevaagd. Alle hosting bedrijven in Noorwegen bieden deze dienst aan. Mijn bedrijf kan domeinnamen beheren of als contactpersoon geregistreerd staan.

Een 'domeneregistrering' kost ongeveer kr. 100 per jaar per domein. 

Hosting

Er zijn vele providers in Noorwegen, bijna allen bieden speciale Wordpress pakketten aan. 

De grote internationale providers als one.com, godaddy, bluehost, enz kun je in Noorwegen gebruiken. Die hebben allerlei goedkope aanbiedingen van kr 400 - 500 per jaar. 

Er zijn ook Noorse hosting bedrijven, Webhuset, Domeneshop, Isphuset, uniweb, enz. Zij hebben meestal hun eigen servers en leveren dus uw site vanaf Noorse grond. 

De meeste klanten kiezen een lokaal bedrijf. Veel electriciteitsbedrijven hebben een kleine digitale tak en bieden hosting- en server-diensten aan. Traditioneel liggen de websites van de lokale handel bij een bedrijf uit de regio.

Wij hosten onze eigen sites op Google cloud hosting (Europe-North). De instellingen van die sites zijn flexibel en naar eigen wensen in te stellen. 

Verschillen


In Nederland is de concurrentie veel groter. Meerdere bedrijven bieden dezelfde dienst aan, in dezelfde plaats. Het is daar van groot belang om boven in de zoekmachines te staan. Een website hoort bij de vijf beste resultaten te staan, wil het een behoorlijk aantal bezoekers trekken.

In Noorwegen is dit gevecht minder intens. Sinds Google lokaliteit als factor gebruikt in zijn rangering, komen lokale bedrijven automatisch bovenin. De inhoud van de website is natuurlijk van belang, een tekst geschreven door de eigenaar is vaak goed genoeg.
